
+++
template="rules.html"
+++

## Ogólne informacje

- Konkurs podzielony jest na dwie kategorie: **junior** dla uczniów szkół podstawowych i **senior** dla uczniów szkół ponadpodstawowych.
- W konkursie może brać udział każdy uczeń w odpowiednio przypisanej kategorii, jak wyżej.
- Konkurs odbywa się wyłącznie stacjonarnie we wskazanych przez organizatorów miejscach. Udział zdalny nie jest możliwy.
- Zadania rozwiązuje się w parach. Jeśli chcesz się zapisać, ale nie masz pary - napisz do nas.
- W obu kategoriach arkusz zawiera **6 zadań** uporządkowanych rosnąco względem ich trudności, jednak należy pamiętać, że ocena trudności jest subiektywna.
- Za każde zadanie można zdobyć maksymalnie **6 punktów**.
- Na rozwiązanie zadań przewidziano **5 godzin**.
- Zadania są typowo olimpijskimi problemami. W kategorii **junior** są zadania głównie **obliczeniowe**, a w w kategorii **senior** głównie oparte na **dowodzeniu**.

Oto przykładowe zadanie na średnim poziomie trudności w kategorii **junior**:

{% problem() %}
W trójkącie równobocznym $ABC$ o boku długości $8\,\text{cm}$, punkt $D$ to środek boku $BC$, a punkt $E$ to środek boku $AC$. Punkt $F$ wybrano na prostej $BC$ w taki sposób, że pole trójkąta $ABF$ jest równe polu czworokąta $ABDE$. Oblicz długość odcinka $BF$.
{% end %}

Oto przykładowe zadanie na średnim poziomie trudności w kategorii **senior**:
	
{% problem() %}
Dany jest trójkąt ostrokatny $ABC$. Na prostej $BC$ obrano takie punkty $P$ i $Q$, że $|AB| = |BP|$, $|AC| = |CQ|$ oraz $P$, $B$, $C$, $Q$ leżą w tej kolejności.
Niech $J$ to środek okręgu dopisanego do trójkąta $ABC$ stycznego do boku $BC$, a $D$ i $E$ to punkty styczności tego okręgu do prostych $AB$ i $AC$, odpowiednio.
Załóżmy, że proste $DP$ i $EQ$ przecinają się w punkcie $F \neq J$ leżącym bliżej $D$ niż $P$ i bliżej $E$ niż $Q$. Udowodnij, że $AF \perp FJ$. 
{% end %}

## Regulamin konkursu

- Podczas początkowych 30 minut wolno zadawać pytania dotyczące treści zadań.
- Drużyny rozwiązują zadania w jednym lub więcej pokojach. Należy szanować pozostałych zawodników: nie wolno im przeszkadzać, komunikować się z innymi drużynami, ale podsłuchiwać ich rozmów.
- Dozwolona jest pełna komunikacja wewnątrz drużyny, np. przekazywanie przyborów, notatek, rozmowa o zadaniach, itd.
- Rozwiązanie każdego zadania należy napisać na osobnej kartce papieru, ponumerować każdą z nich, jeśli jest ich więcej (napisać wówczas łączną liczbę kartek oddanych do zadania na pierwszej stronie rozwiązania) oraz podpisać je nazwą drużyny.
- Na koniec zawodów należy posortować kartki z rozwiązaniami oraz sprawdzić poprawność ich numeracji.
- Jeśli istnieje zadanie, do którego drużyna nie chce oddać żadnego rozwiązania należy **oddać pustą kartkę** opisaną jak powyżej (w ten sposób organizatorzy mają pewność, że żadne rozwiązanie się nie zagubiło).
- Każda drużyna otrzyma zestaw zadań, kartki, na których należy napisać rozwiązania oraz wystarczającą liczbę kartek brudnopisu (chociaż w razie potrzeby można poprosić o więcej).
- Podczas zawodów **dozwolone** są następujące pomoce:
  - Przybory do pisania i rysowania (w tym kątomierz).
  - Jedzenie oraz picie.
  - Zegarki mechaniczne.
- Podczas zawodów szczególnie **zabronione** są:
  - Wszystkie urządzenia elektroniczne, w tym kalkulatory (można mieć je wyłączone i schowane w plecaku).
  - Wszelkiego rodzaju książki, notatki, tablice wzorów, suwaki logarytmiczne.
  - Własne kartki papieru (np. papier "w kratkę", czy "w linie").
